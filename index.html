<h1>...Hünkar Beğendi...</h1>
<p>Saray mutfağının önde gelen, hünkarın da midesini fetheden yemek tariflerinden biri hünkar beğendi. Pratik bir yemek tarifi sayılan, aşamaları biraz fazla olsa da lezzetli ana yemeklerden biri o! Tereyağında kavrulmuş un ve soğuk süt ilavesiyle hazırlanan beğendi bir yana dursun kısık ateşte pişen bol soğanlı et karışımı onu diğerlerinden ayırıyor.</p>

<strong>Tarif: </strong> Gürkan Akyüz
<br>
<img src="https://cdn.yemek.com/mncrop/600/315/uploads/2015/05/hunkar-begendi-10.jpg" alt="hünkarbegendi"><br>
<strong>Kaç kişilik: </strong> 4 kişilik <strong>Hazırlama Süresi: </strong> 1 saat <strong>Pişirme Süresi: </strong> 1 saat
<h3>Hünkar Beğendi Tarifi İçin Malzemeler</h3>

<ul><strong>Et için:</strong>
    <li>600 gram kuzu but (arzuya göre dana eti)</li>
    <li>2
        adet
        orta boy kuru soğan</li>
    <li>4
        diş
        sarımsak</li>
    <li>3
        yemek kaşığı
        zeytinyağı</li>
    <li>3
        adet
        orta boy domates</li>
    <li>1
        yemek kaşığı
        domates salçası</li>
    <li>2
        su bardağı
        sıcak su</li>
    <li>1
        çay kaşığı
        tuz</li>
</ul>

<ul><strong>Beğendi için:</strong>
    <li>1/2
        su bardağı
        kaşar peyniri
        </li>
    <li>1
        yemek kaşığı
        tereyağı
        </li>
    <li>1,5
        su bardağı
        süt</li>
    <li>4
        adet
        orta boy patlıcan</li>
    <li>1,5
        yemek kaşığı
        un</li>
    <li>1
        çay kaşığı
        tuz</li>
    <li>1
        çay kaşığı
        taze çekilmiş tane karabiber</li>
</ul>

<h3>Hünkar Beğendi Tarifi Nasıl Yapılır?</h3>

<ol>
    <li>4 adet orta boy patlıcana bıçakla delikler açın ve  fırın tepsisine alın. 200 derecede yaklaşık 20 dakika fırınlayın.</li>
    <li>Fırınlanmış patlıcanları bir kaba alın ve kabuklarının kolay soyulması için üzerini streçleyip, 15 dakika kadar bekledikten sonra kabukları soyun.</li>
    <li>Bir tavada 3 yemek kaşığı zeytinyağını kızdırın. 2 adet yemeklik doğranmış kuru soğanı da üzerine ilave edip pembeleşinceye kadar kavurun.
    </li>
    <li>4 diş doğranmış sarımsağı da üzerine ekledikten sonra 600 gram kuşbaşı dana veya kuzu etini ilave edin.</li>
    <li>Etler suyunu salıp çekene kadar pişmeye bırakın. 1 yemek kaşığı domates salçası, 1'er çay kaşığı tuz ve karabiber, 3 adet soyulmuş, doğranmış domates ekleyin.</li>
    <li>2 su bardağı sıcak su ekleyip etler yumuşayana kadar pişmeye bırakın.</li>
    <li>Şimdi de beğendiyi hazırlayalım. 1 yemek kaşığı tereyağını bir tavada eritin. 1,5 yemek kaşığı unu üzerine ilave edip kokusu çıkana kadar kavurun.</li>
    <li>Üzerine fırınladığınız ve kabuklarını soyduğunuz patlıcanları ekleyin. 1,5 su bardağı sütü de üzerine yavaş yavaş ilave edin ve sürekli olarak karıştırın. 1'er çay kaşığı tuz ve karabiberi de ekleyin.</li>
    <li>Sonra son olarak yarım su bardağı rendelenmiş kaşar peyniri ekleyin ve karıştırıp ocaktan alın.
    </li>
    <li>Beğendinin üzerine yumuşacık pişmiş etleri serpiştirin ve servis edin.</li>
</ol>

<h2>Afiyet olsun!</h2>